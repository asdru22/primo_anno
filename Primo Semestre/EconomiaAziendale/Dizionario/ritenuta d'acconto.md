La ritenuta d’acconto non è altro che un anticipo sulle tasse che il cliente versa al posto tuo. Il cliente ha infatti il ruolo di “sostituto d’imposta”, ovvero si sostituisce a te nel pagamento dell’IRPEF: trattiene una percentuale sul compenso che ti deve e versa l’importo allo Stato per tuo conto. Quando per te sarà il momento di pagare le tasse, dovrai sottrarre le somme già versate dai tuoi clienti.