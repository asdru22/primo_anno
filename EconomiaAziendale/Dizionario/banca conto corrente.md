Fido: credito concesso da una banca, sotto qualunque forma, a un cliente che ne abbia fatto richiesta, dopo aver accertato le sue capacità reddituali, la consistenza patrimoniale e le sue doti morali, o, quando si tratti di un’impresa, quelle delle persone che la dirigono. La nozione va distinta da quella di prestito. Mentre il fido è una promessa di credito, che può essere utilizzato mediante diverse forme tecniche, il prestito è l’operazione attraverso la quale concretamente il credito viene erogato, e si sostanzia in un contratto di credito.
Si ha così un debito nei confronti della banca.