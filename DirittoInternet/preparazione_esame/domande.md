#### 1. Differenza tra civil law e common law
La civil law è prevalentemente usata in stati dell'Europa centrale, e si riferisce ad un ordinamento giuridico preciso, mentre la common law è utilizzata negli stati uniti, dove un giudice può fare riferimento a processi precedenti per stabilire l'esito di questi.
#### 2. Qual è il problema di maggior rilievo che, fra le questioni sollevate dalla grande rete, si pone oggi al giurista? E perché?
Il problema maggiore è individuare una legge valida applicabile su internet, in quanto i vari paesi hanno sistemi giudiziari diversi e la legge ha bisogno di un luogo fisico per poter essere applicata e riconosciuta
#### 3. Parla della struttura di Internet. È facile ricostruire il luogo da dove è stato spedito un messaggio?
Internet è un insieme di reti e sottoreti che mette in comunicazione il mondo, è basato sul modello client server dove un utente usurfruisce di un servizio prestato da altri. L'interconnetività di Internet è il motivo per cui è facile poter rintracciare il luogo "digitale" dalla quale proviene un messaggio, tuttavia trovare il luogo fisico può risultare più difficile in quanto Internet è stato originariamente creato dall'esericto Statunitense per comunicare sempre e ovunque.
#### 4. Quali sono le tre tesi elaborate dalla dottrina per risolvere il problema del diritto applicabile su Internet?
Anarchia: Comunicazione su Internet veloce, ma senza tutele e sanzioni.
Lex informatica: spetta ai sviluppatori di software decidere cosa è possibile fare o non bloccando certe azioni nel codice sorgente
Nuovo diritto applicabile solo su internet: questo causerebbe conflitti con i diritti locali e non si avrebbe un parlamento per legiferare.
#### 5. Cosa dispone il Codice dell'amministrazione digitale circa l'operazione di trasmissione del documento informatico all'indirizzo elettronico? vale lo stesso per il diritto italiano?
Il codice dispone che il documento informatico trasmesso per via telematica si intende spedito dal mittente se inviato al proprio gestore e si intende consegnato se reso disponibile all'indirizzo elettronico del destinatario. Secondo il diritto italiano, opera il principio della cognizione, in base al quale il contratto è concluso nel momento in cui chi ha fatto la proposta ha notizia dell'accettazione dell'altra parte.
#### 6. In quante e quali parti vengono classificati i contratti conclusi via Internet?
I contratti su Internet sono divisi in B2B (business to business), B2C (business to consumer) e C2C (consumer to consumer). I contratti B2B sono regolati dal D.LGS. 70/2003 e dal C.C., mentre i B2C sono regolati dal D.LGS 70/2003 e dal codice dei consumatori. I C2C sono simili ai B2B e riguardano compravendita di brani musicali, o acquisti/vendite su siti di terze parti come eBay.
#### 7. Quali sono le clausole da considerare vessatorie nei contratti di tipo B2C? E perché?
Le clausole da considerare vessatorie (e dunque nulle) in un contratto B2C sono tutte quelle che mettono il consumatore in una posizione di svantaggio, ad esempio:
- limitare la responsabilità del professionista nel caso di danni al consumatore
- limitare le azioni del consumatore nei confronti del professionista nel caso di inadempimento totale o parziale del professionista
- prevedere l'adesione del consumatore a clausole che non ha potuto conoscere prima della conclusione del contratto
Non sono vessatorie le clausole che sono state oggetto di trattativa individuale. Dunque per favorire il consumatore il codice del consumo stabilisce che:
- nel caso di dubbi sull'interpretazione di un contratto, va sempre considerata quella più favorevole al consumatore
- se il consumatore abita all'interno dell'UE, la legge applicabile è quella del paese di residenza del consumatore, quella di un altro paese se può risultare più vantaggiosa ad esso.
- il foro di competenza e il giudice è quello del luogo di residenza del consumatore
#### 8. Quali sono le principali Convenzioni Internazionali riguardanti i contratti internazionali conclusi su Internet? Quando vengono applicate?
Le principali Convenzioni Internazionali a riguardo sono la Convenzione di Vienna sulla vendita internazionale di beni mobili (1980, ratificata 1985) e la Convenzione di Roma sulla legge applicabile alle obbligazioni contrattuali (1980, ratificata 1984). La Convenzione di Vienna si applica ai contratti di vendita di beni mobili tra parti le cui sedi d'affari si trovino in stati differenti, aderenti alla convenzione. La Convenzione di Roma viene applicata per determinare la legge applicabile e la giurisdizione competente in caso di controversie su Internet.
#### 9. Quali particolarità hanno i contratti aventi ad oggetto il Software?
I contratti aventi ad oggetto il Software non sono riconducibili a contratti di vendita di beni mobili, bensì a contratti di licenza.
#### 10. Cos'è l'UNCITRAL?
UNCITRAL è la sigla che sta ad indicare la Commissione delle Nazioni Unite sul Diritto del Commercio Internazionale (United Nations Commission on International Trade Law). Questa commissione si occupa di modificare le leggi vigenti e renderle applicabili ad Internet.
#### 11. In che cosa consiste la Lex Informatica?
La Lex Informatica consiste in un sistema di regole e norme parallelo, da implementare sul web attraverso mezzi tecnici.
#### 12. Che cosa sono i cookie?
I cookie sono programmi in grado di monitorare gli spostamenti di un utente su un sito, che vengono installati sul computre dell'utente, senza che questo nella maggior parte dei casi ne sia consapevole.
#### 13. Che cos'è la Lex Mercatoria?
La definizione maggiormente accettata di Lex Mercatoria è quella di un sistema di legge dettato da ciò che e possibile fare e non su internet in base a limitazioni riconducibili al codice sorgente. Questo insieme di leggi quindi è sovranazionale, dettato dal ceto imprenditoriale al rischio di entrare in conflitto con le leggi locali.
#### 14. Che cosa sono i contratti elettronici/informatici?
I contratti elettronici o informatici sono contratti conclusi attraverso un mezzo informatico, cioè in cui la volontà contrattuale è dichiarata mediante uno strumento informatico (es. contratti di borsa).
#### 15. Da quali leggi sono regolati?
La disciplina dei contratti elettronici è costituita prevalentemente dal Codice civile, Codice del consumatore, D.LGS. 70/2003 e Regolamento Roma (vedi domande 6 e 8).
#### 16. È possibile assegnare al sistema informatico una qualche soggettività giuridica?
Al sistema informatico non sono attribuibili né volontà, né decisioni, né stati soggettivi. Il programma non esprime in alcun modo una propria volontà, ma si limita a comunicare una volontà già determinata.
#### 17. Quando un errore del sistema informatico nel processo di trasmissione della volontà è causa di annullamento del contratto?
L'errore è causa di annullamento di un contratto quando è essenziale e riconoscibile dall'altro contraente
#### 18. Quando può considerarsi concluso un contratto stipulato via Internet?
Il contratto è concluso quando chi ha fatto la proposta ha notizia dell'accettazione dell'altra parte, secondo il principio della cognizione. Il messaggio si intende ricevuto quando il ricevente ha modo di accedere ad esso.
#### 19. Quali sono i modelli contrattuali più importanti a riguardo?
I modelli contrattuali più importanti sono
- European model EDI agreement: riguardante gli aspetti giuridici dello scambio di dati)
- Model Law UNCITRAL: riguardante gli aspetti giuridici del commercio elettronico
#### 20. Quale giurisdizione si applica al contratto?
Generalmente un contratto-quadro precisa quale sia la giurisdizione competente e la legge applicabile al contratto elettronico, ma nel caso in cui non siano state precisate, foro competente, speciale e facoltativo, è quello del luogo in cui il contratto è stato concluso. In caso di contratti stipulati tra soggetti di paesi diversi, la legge applicabile è quella dello Stato con il quale il contratto presenta il collegamento più stretto. Se il contratto è concluso nell'esercizio dell'attività economica, si applica la legge del luogo in cui è situata la sede principale dell'attività.
#### 21. Quali contratti fanno eccezione? E in questi casi quale giurisdizione si applica?
Fanno eccezione i contratti che hanno per oggetto
- beni immobili: si applica la legge del paese in cui è situato l'immobile;
- trasporto di merci: si applica la legge del paese in cui il vettore ha la sua sede;
- i contratti conclusi con i consumatori: si applica la legge del paese nel quale il consumatore ha la sua residenza abituale.
#### 22. Che cos'è il danno informatico?
Il danno informatico è un danno causato da errori del software o dal malfunzionamento di un sistema informatico
#### 23. Cosa si intende per danno economico? 
Il dannno economico colpisce il patrimonio e risulta dalle mancate prestazioni del prodotto rispetto alle aspettative del compratore.
#### 24. In cosa viene distinto il danno informatico?
Il danno informatico si distingue in danno diretto e indiretto
- I danni diretti sono costituiti dai danni fisici al sistema informatico (es. incendio di un computer)
- I danni indiretti sono invece costituiti da un danno conseguente all'utilizzazione di un sistema informatico.
La valutazione del danno diretto è rapportabile al valore del bene. Il danno indiretto è molto più difficile da valutare, poiché non è direttamente rapportabile al valore del bene informatico.
#### 25. Quali sono i contratti ad oggetto informatico? Descrivili brevemente.
Sono così chiamati i contratti aventi ad oggetto beni e servizi informatici. La Giurisprudenza italiana se ne occupa dall'inizio degli anni Ottanta. Sono conclusi prevalentemente attraverso condizioni generali di contratto: questa modalità, se da un lato soddisfa l'esigenza di velocizzare i rapporti ommerciali, dall'altro può sollevare problematicità per quanto riguarda la tutela della parte debole del rapporto.
#### 26. Licenze di Software Freeware e OpenSource. Cosa sono?
Licenze di software freeware sono licenze di software di tipo proprietario a titolo gratuito. Altro è la licenza open-source in cui l'autore dl programma consente ad altri non solo di usarlo, ma nache di conoscerne il codice e modificare il programma ai fini di migliorarlo e potenziarlo.
#### 27. Quali sono i maggiori problemi riguardanti ai contratti informatici?
Oltre ai problemi di individuazione della legge applicabile e della giurisdizione competente, parzialmente risolti dalle Convenzioni Internazionali, sono anche problemi inerenti alla forma e alla prova dei contratti, strettamente correlati alla disciplina della firma digitale.
#### 28. Si può disconoscere una firma digitale? Se si, in che modo?
Una firma digitale può essere disconosciuta dall'apparente sottoscrittore tramite un particolare tipo di disconoscimento: bisogna provare che non sia stato utilizzato il dispositivo di firma. Questo è dovuto alla particolare natura tecnologica della firma digitale, che è impersonale e priva di grafia e dunque impossibile da disconoscere con il tradizionale disconoscimento della firma autografa.
#### 29. L'imputazione della volontà negoziale costituisce una problematica fondamentale nel commercio elettronico?
Sì e ancora oggi la dottrina è impegnata a valutare se la tecnica utilizzata sia idonea ad identificare il dichiarante e consentirgli di manifestare la volontà e a costituire una prova.
#### 30. Perchè si parla di firma quando nel commercio elettronico basta un semplice click per concludere un contratto?
Il termine firma è spesso utilizzato impropriamente, dal momento che in questo caso si parla di sigillo, una rappresentazione grafica, una firma non autografa. Al gesto della mano che traccia la sottoscrizione, si sostituisce l'utilizzo di una tecnologia: la tecnica sostituisce la grafia.
#### 31. In che cosa consiste l'EDI?
L'EDI (Electronic Data Interchange) consiste nella trasmissione di documenti giuridicamente rilevanti in formato elettronico attraverso reti chiuse di tipo propietario.
#### 32. Che differenze ci sono fra il commercio elettronico effettuato via Internet e quello via EDI?
Il primo si serve di una rete aperta accessibile a tutti e tecnicamente ritenuta insicura, il secondo si serve di una rete chiusa, accessibile solo ai soggetti autorizzati e caratterizzata da un livello di sicurezza predeterminato. Solitamente chi si serve dell'EDI si rivolge a soggetti noti, mentre chi commercia beni e servizi su internet si rivolge al pubblico, ossia a soggetti indeterminati.
#### 33. A quale scopo nasce la normativa in materia di firme elettroniche?
Nel commercio tra privati, la normativa nasce non solo per soddisfare esigenze tecnico-giuridiche di forma o di prova, ma soprattutto per creare fiducia nel commercio elettronico. Si ritene infatti che una delle cause maggiori del ritardato sviluppo del commercio elettronico sia la scarsa fiducia dei potenziali acquirenti nel mezzo di comunicazione.
#### 34. Che differenza c'è tra firma elettronica e firma digitale?
La firma digitale è un tipo di firma elettronica che utilizza un sistema di crittografia a chiave pubblica. La firma elettronica costituisce il genere e la firma digitale una specie.
#### 35. Come possono essere classificati i metodi di autenticazione per le firme elettroniche?
- What you know: pin, password;
- What you are: dati biometrici (impronte digitali, riconoscimento facciale);
- what you have: autenticazione a due fattori o tessere magnetiche.
#### 36. Qual è stata la prima legge emanata in materia di privacy in Italia e qual è quella attuale?
La prima legge sulla privacy è stata emanata in Italia il 31 dicembre 1996. Attualmente è in vigore il Codice in materia di protezione di dati personali del 30 giugno 2003.
#### 37. Che cos'è un dato personale?
Il dato personale è una qualunque informazione riferibile a qualunque soggetto. È possibile distinguere tra quelli che identificano in maniera immediata un soggetto (es. dati anagrafici) e quelli che consentono di risalire allo stesso tramite un collegamento (es. codice sanitario)
#### 38. Che cos'è un dato anonimo?
È definito dato anonimo il dato che non può essere associato a un interessato identificato.
#### 39. Che cos'è un dato sensibile?
Un dato sensibile è un dato che riguarda la personalità etico-sociale di un individuo e le sue caratteristiche psico-fisiche e possono mettere l'interessato a rischio di discriminazioni. Il trattamento illecito di questi dati è potenzialmente più grave e i soggetti pubblici possono compiere sui dati sensibili solo le operazioni di trattamento strettamente necessarie.
#### 40. Quali sono i dati giudiziari?
Sono definiti dati giudiziari quelle informazioni idonee a rivelare i provvedimenti giudiziari intrapresi nei confronti di un individuo, come condanne, pene ecc. I dati giudiziari sono disciplinati in maniera analoga ai 
dati sensibili.
#### 41. Cosa si intende per trattamento dei dati?
La definizione di trattamento comprende, in sostanza, qualunque operazione effettuata, con o senza mezzi informatici, sui dati.
#### 42. Come avviene la comunicazione e la diffusione dei dati personali?
Si considera comunicazione il dare conoscenza dei dati personali ad uno o più soggetti determinati, diversi dall'interessato. Questi dati vengono diffusi qualora siano destinati a soggetti indeterminati.
#### 43. Chi è l'interessato?
L'interessato è la persona fisica, ente o associazione i cui dati sono oggetto di trattamento. Nonostante i dati riguardino l'interessato, questo non è da ritenere proprietario.
#### 44. Chi è il titolare del trattamento? È possibile che ce ne sia più di uno per lo stesso trattamento?
Il titolare del trattamento è quella persona fisica, ente, associazione od organismo, cui compete le decisioni 
in ordine alla finalità e alle modalitò del trattamento. L'autorità Garante ha stabilito che nell'ambito di una pubblica amministrazione, società o ente, deve considerarsi titolare la struttura nel suo complesso e non le singole persone fisiche che la amministrano. La contitolarità è configurabile allorché su un unico trattamento le decisioni siano assunte congiuntamente da più soggetti.
#### 45. Chi è il responsabile?
Il responsabile è la persona fisica preposta dal titolare al trattamento di dati personali. Il Codice 
prevede la possibilità di designare uno o più responsabili. Tuttavia il titolare non può nominare 
responsabile chiunque: esso deve infatti essere scelto per esperienza, capacità ed affidabilità. Il responsabile deve attenersi alle istruzioni del titolare, il quale ha l'obbligo di verificare periodicamente il suo operato.
#### 46. Chi è l'incaricato?
L'incaricato è la persona fisica autorizzata a compiere operazioni di trattamento dal titolare o dal responsabile. Può essere designato incaricato chiunque e, a differenza del responsabile, questo ruolo può essere ricoperto solo da una persona fisica.
#### 47. Quali sono i princìpi che devono essere rispettati da coloro che trattano i dati?
- Leicità e correttezza: i dati devono essere gestiti in modo lecito, ossia conforme alla legge e il trattamento deve essere da subito trasparente sugli scopi perseguiti.
- Finalità: si intende la rispondenza del trattamento a finalità individuate e rese note all'interessato.
- Necessità: il trattamento informatizzato deve essere effettuato in modo tale da ridurre al minimo l'uso di dati personali identificativi.
- Esattezza: impone al titolare di verificare che i dati trattati siano veritieri.
- Pertinenza e non eccedenza: devono essere registrati ed elaborati solo i dati strettamente necessari alle finalità perseguite.
#### 48. L'ente pubblico è tenuto ad informare l'interessato del trattamento? E a chiederne il consenso? E se fosse un privato?
Si, l'ente pubblico è obbligato ad informare l'interessato del trattamento, ma non è richiesto il consenso di quest'ultimo. Questo perché l'ente pubblico può trattare i dati personali solo per compiere le operazioni necessarie al raggiungimento dei fini istituzionali. I privati invece, devono informare l'interessato e richiedere anche il suo consenso.
#### 49. Quando avviene la cessazione del trattamento?
Si ha cessazione del trattamento quando il titolare intende, per qualsiasi causa, interrompere in via 
ĚĞĨŝŶŝƚŝǀĂů͛ŝŶƚero complesso di operazioni concernenti un determinato trattamento di dati personali. La cessazione del trattamento deve essere notificata all'autorità Garante.
#### 50. In che modo le pubbliche amministrazioni possono trattare dati sensibili?
Le pubbliche amministrazioni, nel trattare dati sensibili, non sono tenute a richiedere né il consenso scritto, nè l'autorizzazione preventiva del Garante: il presupposto di legittimità deriva dalla vigenza di una norma di legge che specifica i dati che possono essere trattali e le rilevanti finalità di interesse pubblico perseguite. I privati invece devono ottenere il consenso scritto dell'interessato e l'autorizzazione del Garante.
#### 51. È lecito diffondere dati sensibili e giudiziari?
La diffusione di dati sensibili e giudiziari è lecita solo se prevista da una espressa disposizione di legge.
#### 52. Come deve essere il consenso per essere ritenuto valido?
Il consenso è valido solo se è espresso liberamente, in forma specifica e documentato per iscritto. Inoltre il consenso deve anche essere informato, cioè dato dopo che l'interessato si sia informato tramite la cosiddetta informativa.
#### 53. Quali sono gli obblighi di sicurezza?
La custodia e il controllo dei dati sono obblighi di sicurezza. Il fine è quello di ridurre al minimo i rischi di distruzione e perdita, anche accidentale, dei dati stessi, di accesso non autorizzato o di trattamento non 
consentito
#### 54. Cosa comporta la mancata adozione delle misure minime di sicurezza?
La mancata adozione delle misure minime di sicurezza risulta in un reato, con arresto sino a due anni o con ammenda da 10.000 a 50.000 euro.
#### 55. Quando entra in causa la responsabilità civile? Cosa comporta? Come può essere evitata?
L'adozione delle misure minime di sicurezza, in caso di danno, permette di evitare la responsabilità penale, ma non quella civile. La responsabilità civile è la responsabilità per i danni conseguente ad un illecito civile e consiste nell'obbligo di risarcimento del danno, per liberarsi dovrà fornire la prova di aver adottato tutte le misure idonee ad evitare il danno.
#### 56. Qual è lo strumento che più di tutti garantisce il diritto alla protezione dei dati personali?
Il principale strumento attraverso cui garantire il diritto alla protezione dei dati personali, è costituito dall'informativa sul trattamento dei dati personali.
#### 57. È obbligatorio fornire l'informativa all'interessato?
Ogni soggetto pubblco o privato è tenuto a fornir l'informativa all'interessato. Chi non la fornisce è punito con la sanzione amministrativa del pagamento di una somma da tremila euro a diciottomila euro.
#### 58. Quando e in che forma deve essere presentata l'informativa?
Deve essere fornita all'interessato prima di procedere al trattamento e può essere in forma orale o scritta.
#### 59. Cosa deve indicare per legge la normativa?
L'informativa deve indicare le finalità e le modalità del trattamento, le conseguenze di un eventuale rifiuto di rispondere, i soggetti ai quali i dati dell'interessato possono essere comunicati, l'ambito di diffusione dei dati personali e gli estremi identificativi del titolare (e di almeno un responsabile, se designato).
#### 60. Cos'è la notificazione del trattamento? Quando e in che forma va effettuata?
La notificazione è una comunicazione al Garante da effettuarsi telematicamente e per una sola volta prima di procedere al compimento di specifiche operazioni di trattamento di dati personali.
#### 61. Quali sono i principali diritti dell'interessato?
Sono tutti quei diritti che trovano compimento nella normativa, come il diritto di conoscere l'esistenza del trattamento, di conoscere le finalità e modalità, gli estremi identificativi del titolare.
#### 62. In che modo l'interessato può esercitare i suoi diritti?
La richiesta dell'interessato dei suoi diritti può essere trasmessa mediante posta elettronica, via fax o con raccomandata.
#### 63. Che cos'è l'outsourcing? Che problema comporta per il trattamento di dati personali?
L'outsourcing è in economia l'insieme delle pratiche adottate dalle imprese per ricorrere ad altre imprese per lo svolgimento di alcune fasi del processo produttivo. L'outsourcer nella maggior parte dei casi tratta dati personali rispetto ai quali l'impresa committente è titolare di trattamento. L'outsourcer può quindi configurarsi come responsabile del trattamento. Il problema nasce quando l'outsourcer dovrebbe designare le persone fisiche che per la società terza trattano i dati personali, in fatti è problematica una situazione dove un soggetto diverso dal datore di lavoro impartisce istruzioni ai dipendenti di un terzo.
#### 64. Come si può ovviare a questo problema?
Qualora si tratti di network o di organizzazioni complesse (come nel caso di outsourcing), una soluzione possibile sarebbe quella di individuare un titolare per ogni ente coinvolto e un altro soggetto come referente dei titolari di trattamento, che rivesta il ruolo di controllore degli altri enti.
#### 65. Che cos'è una rete telematica?
La rete telematica è una struttura per la trasmissione di messaggi che si avvale di un sistema costituito da mezzi di comunicazione e strumenti informatici. Internet è senza dubbio la rete telematica di gran lunga più nota e diffusa.
#### 66. In che cosa si caratterizza la tutela cautelare?
La tutela cautelare si caratterizza per la provvisorietà dei provvedimenti. Essa infatti ha lo scopo di evitare il rischio che il provvedimento definitivo sia inefficace perché giunto troppo tardi.
#### 67. Di che tipo di tutela si tratta e con quale strumento viene attuata?
Poichè serve a prevenire un pericolo di taridività dell'intervento definitivo, possiamo definirla una tutela preventiva. Uno strumento di attuazione di tutela cautelare che assume una particolare rilevanza è l'azione inibitori, che riordian la cessazione del fatto lesivo, ed è volta ad eliminare il fatto che cagiona il danno nonchè ad evitare che l'evento dannoso possa ripetersi.
#### 68. La tutela cautelare è idonea ad evitare il verificarsi dell'evento dannoso?
No, può forse essere idonea ad evitare il perdurare o il ripetersi di tale evento.
#### 69. Come può essere risarcito il danneggiato?
Il danneggiato può chiedere il ripristino della situazione preesistente, qualora sia in tutto o in parte possibile. Ma per reintegrare il danno occorre anche portare a conoscenza del pubblico la notizia che il materiale era stato in precedenza diffuso illecitamente. Così nei casi in cui la pubblicità della decisione di merito può contribuire a riparare il danno, il giudice può ordinarla.
#### 70. A quale condizione è ammissibile la pubblicazione della sentenza online?
L'esercizio della rettifica deve ritenersi ammissibile se si tratta di giorale online scritto nel registro della stampa
#### 71. Dove può essere esperita la tutela cautelare? 
La tutela cautelare può essere esperita davanti al giudice ordinario o davanti al Garante.
#### 72. Come possono essere tutelati il diritto all'immagine, il diritto al nome e il diritto d'autore?
- Il diritto all'immagine può essere tutelato mediante sequestro o provvedimenti inibitori;
- il diritto al nome mediante la richiesta di cessazione del fatto lesivo, oltre al risarcimento danni e alla pubblicazione della sentenza;
- il diritto d'autore mediante il sequestro, sia a fini probatori che con funzioni di natura cautelare.
#### 73. Che cos'è un software dal punto di vista giuridico?
Dal punto di vista giuridico il software costituisce una creazione intellettuale. Le creazioni intellettuali sono distinte in due categorie: le invenzioni industriali e le opere d'ingegno.
#### 74. Che cos'è un invenzione industriale? Come viene tutelata?
L'invenzione industriale è un'invenzione atta ad avere un'applicazione industriale, viene tutelata attraverso il brevetto.
#### 75. Che cos'è un opera d'ingegno? Come viene tutelata?
Un'opera d'ingegno è un opera di carattere creativo che appartiene alle scienze, alla letteratura, alla musica o allo sviluppo software. Viene tutelata attraverso il diritto d'autore o copyright.
#### 76. Che differenze ci sono tra brevetto e diritto d'autore?
Per ottenere un brevetto è necessaria un'apposita domanda da presentare presso l'ufficio centrale brevetti, mentre per il diritto d'autore non è necessario presentare alcuna domanda. Inoltre la durata del brevetto è di 20 annidalla data di deposito della domanda, mentre il diritto d'autore va a scadere passati 70 anni dalla morte dell'autore.
#### 77. Con cosa si è deciso di tutelare il software?
Sia in Italia che all'estero è prevalsa la scelta a favore della tutela del software attraverso il diritto d'autore.
#### 78. Quali sono le forme di tutela del software principali e non?
Le forme principali sono dettate da due corpi di norme: Codice della proprietà industriale e legge sul diritto d'autore. Ci sono poi altre forme di tutela tra cui un generale obbligo di fedeltà che incombe sul lavoratore dipendente e alcune disposizioni sulla concorrenza sleale, che impongono agli imprenditori di attenersi ai 
princìpi della correttezza professionale.
#### 79. Il software è brevettabile?
Nell'ordinamento italiano vige il divieto di brevettibilità del software. Tuttavia il software è tutelabile mediante brevetto nel caso in cui esso non costituisca l'oggetto dell'invenzione ma sia invece strumento per raggiungere il risultato inventivo.
#### 80. In che cosa consiste la tutela del firmware? Quanto dura?
L'oggetto di questa tutela è la topografia del prodotto a semiconduttori, cioè la firma mediante la quale il programma è fissato nel firmware. I diritti esclusivi dell'autore della topografia sono alienabili e trasmissibili. La protezione delle topografie ha la durata di 10 anni dalla fine dell'anno in cui è stata depositata la domanda di registrazione.
#### 81. In base al diritto d'autore, cosa viene tutelato?
L'oggetto di tutela del diritto d'autore è la forma espressiva del programma, non l'idea in esso contenuta. Questo impedisce la nascita di monopoli e allo stesso tempo crea più possibilità di innovazione.
#### 82. Chi viene considerato autore di un software tutelabile?
L'autore del software è tutelabile quando produce un risultato creativo, in quanto dia nuovi apporti in campo informatico, esprima soluzioni originali ai problemi di elaborazione dati e programmi in modo migliore rispetto al passato determinati contenuti di idee, seppure in misura appena apprezzabile.
#### 83. In quali diritti si divide il diritto d'autore e quali sono le loro caratterstiche?
Il contenuto del diritto d'autore è costituito da un insieme di diritti patrimoniali e morali sull'opera.
- Diritti morali: pubblicazione dell'opera, diffusione, messa in commercio, elaborazione e traduzione (inalienabili).
- Diritti patrimoniali: sono cedibili a terzi con prova scritta. 
#### 84. Come può essere fornita la prova che il programma sia stato sviluppato da un soggetto piuttosto che da un altro?
La prova del diritto può essere fornita mediante deposito del programma presso l'apposito registro pubblico speciale per i programmi per elaboratore, presso la SIAE. La registrazione è facoltativa e non è obbligatoria per l'autore e comporta il pagamento dei diritti fissi alla SIAE (registrazione onerosa).
#### 85. Cosa è autorizzato a fare il legittimo acquirente dei diritti di utilizzazione economica dell'opera?
Può riprodurre il programma e apportare modifiche solo se necessarie per farlo funzionare correttamente, può effettuare una copia di riserva, qualora sia necessaria per l'uso e può osservare studiare e sottoporre a prova di funzionamento il programma.
#### 86. Cosa comporta la violazione delle disposizioni sulla tutela del diritto d'autore?
Comporta l'applicazione di sanzioni civili e penali. I provvedimenti definitivi che possono essere adottati dall'autorità giudiziaria sono la rimozione o distruzione degli esemplari frutto dell'attività illegittima, il risarcimento del danno e la pubblicazione della sentenza.
#### 87. Qual è la tutela giuridica della banca di dati?
Il singolo dato o la singola informazione non è suscettibile di tutela; è, invece, tutelabile giuridicamente la banca dati nel suo complesso. Il creatore di una banca di dati ha il diritto di vietare operazioni di estrazione della totalità o di una parte sostanziale del contenuto della stessa.
#### 88. Qual è la principale finalità della normativa comunitaria sui pagamenti elettronici?
La principale finalità della normativa comunitaria sui pagamenti elettronici è quella di costruire la fiducia 
dei consumatori.
#### 89. Come può emergere una mancanza di fiducia durante la contrattazione online?
Può emergere in varie fasi della contrattazione, ad esempio nella difficoltà di identificare con certezza l'altro contraente, ma in particolare si rivela al momento del pagamento.
#### 90. Chi è il consumatore?
Il consumatore è la persona che agisce per scopi non riferibili all'attività imprenditoriale o commerciale eventualmente svolta.
#### 91. Che cos'è un contratto a distanza?
È contratto a distanza il contratto che ha per oggetto beni o servizi, stipulato tra un professionista e un consumatore nell'ambito di un sistema di vendita organizzato dal professionista che impiega esclusivamente una o più tecniche di comunicazione a distanza fino alla conclusione del contratto.
#### 92. Quando e in che modo devono essere comunicate le modalità di pagamento al consumatore?
Le modalità di pagamento devono essere comunicate al consumatore in tempo utile, prima della conclusione del contratto, in modo chiaro e comprensibile.
#### 93. A chi può rivolgersi il consumatore in caso di addebito eccessivo sulla propria carta di credito?
In questo caso il consumatore si può rivolgere direttamente all'istituto di emissione della carta di pagamento, che è obbligato a riaccreditare i pagamenti dei quali questi dimostri l'eccedenza rispeto al prezzo stabilito, ovvero l'uso fraudolento della propria carta di pagamento da parte del professionista o di un terzo.
#### 94. Quali sono le responsabilità che si possono additare all'emittente?
La responsabilità dell'emittente è relativa all'inesecuzione o esecuzione inesatta delle operazioni di pagamento elettronico ed alle operazioni non autorizzate del titolare. Tale responsabilità è limitata all'importo necessario per ripristinare la situazione precedente all'operazione inesatta.
#### 95. È vero che l'emittente è obbligato a fornire una lista dei movimenti al titolare?
Si, l'emittente deve fornire al titolare alcune informazioni minime successive ad un'operazione effettuata mediante pagamento elettronico, redatte per iscritto in forma facilmente comprensibile e che comprendano almeno un riferimento che consenta al titolare di indentificare l'operazione.
#### 96. Cosa si intende per moneta elettronica?
La definizione di moneta elettronica è quella di "valore monetario rappresentato da un credito nei confronti dell'emittente che sia
- memorizzato su un dispositivo elettronico;
- emesso dietro ricezione di fondi;
- accetttato come mezzo di pagamento da imprese diverse dall'emittente".
La moneta elettronica rappresenta dunque un credito nei confronti dell'emittente e un mezzo di pagamento nei confronti del prenditore. Può dunque trattarsi di un file memorizzato su una smart card.
#### 97. Il pagamento con moneta elettronica estingue un debito pecuniario? 
I debiti pecuniari si estinguono con moneta avente corso legale nello Stato. La moneta elettronica è una moneta convenzionale e non moneta legale, anche se vi è una forte connessione tra di esse. Inoltre la moneta elettronica è uno strumento di pagamento di origne privata, mentre l'art.1277 del C.C. costituisce l'affermazione della sovranità monetaria dello stato. La moneta elettronica non si può quindi considerare denaro contante che il creditore è tenuto ad accettare. Per l'estinzione dele debito tramite moneta elettronica occorre dunque il consenso del creditore ad ottenere una prestazione diversa da quella dovuta, che in questo caso è proprio il pagamento con moneta elettronica.
#### 98. Quando è da considerarsi estinta un'obbligazione se il pagamento è avvenuto tramite moneta elettronica?
Quando la diversa prestazione è stata eseguita, quindi con l'accreditamento del valore monetario nel conto del creditore.
#### 99. Quali strumenti adottano alcuni sistemi di moneta elettronica per garantire una maggiore sicurezza? Qual è il loro limite?
Allo scopo di garantire una maggiore sicurezza, alcuni sistemi di moneta elettronica fanno ricorso a metodi di identificazione dell'utente, mediante ad esempio l'utilizzo della firma digitale o di un codice identificativo. Tuttavia, se l'identificazione dell'utente può costituire un'importante misura di sicurezza, certamente essa presenta il grave difetto di costituire anche una potenziale violazione della privacy. Si delinea dunque un contrasto fra la tutela dell'utente ed esigenze di sicurezza del sistema.
#### 100. Come si danneggia un sistema informatico? 
Il sistema informatico è considerato danneggiato quando viene alterato, modificato o cancellato. Ci sono disposizioni che puniscono l'autore di danneggiamenti ad un sistema informatico. Ci sono delle aggravanti nel caso di danneggiamento di informazioni, dati e programmi informatici utilizzati dallo Stato o da un altro ente pubblico o di pubblica utilità.
#### 101. Quando si ha un accesso abusivo ad un sistema informatico o telematico? È da considerarsi reato?
Si ha un accesso abusivo quando un soggetto si introduce abusivamente in un sistema informatico, protetto da misure di sicurezza, contro la volontà espressa e tacita di chi ha il diritto di escluderlo. Questo comportamento costituisce un reato ed è punito con la reclusione fino a tre anni. Da uno a cinque anni se commesso da un pubblico ufficiale. Sono punite anche le condotte di utilizzo abusivo di password o tessere di riconoscimento, indipendentemente dal fatto che l'accesso segua un danneggiamento, un furto o un altro reato. Non si configura il reato di accesso abusivo qualora si acceda ad un sistema informatico non protetto.
#### 102. Cosa si intende per frode informatica? 
La condotta è quella di chi procura a sé o ad altri un ingiusto profitto con altrui danno, alterando in qualsiasi modo il funzionamento di un sistema informatico o intervenendo senza diritto in qualsiasi modo su dati, informazioni o programmi contenuti in un sistema informatico ad esso pertinenti.